---
title: 15+1 διασκευές κλασικών χριστουγεννιάτικων κομματιών
slug: "16-diaskeves-klasikon-christougenniati"
date: 2020-12-30
categories:
  - Μουσική
tags:
  - playlist
  - spotify
image: cover.jpg
---

#### Αυτό είναι το πρώτο μου άρθρο για το **V For Victoria** της φίλης μου [Βικτώριας Αλεξίου](https://www.instagram.com/alexiouvictoria/) και δημοσιεύτηκε πρώτη φορά στις 26/12/2020.

**[View Playlist on Spotify](https://open.spotify.com/playlist/168yZYEk4KtncGbcmoIQfy?si=7jkJO-nMS0-FuTdb0qiXcw)**

<iframe data-testid="embed-iframe" style="border-radius:12px" src="https://open.spotify.com/embed/playlist/168yZYEk4KtncGbcmoIQfy?utm_source=generator" width="100%" height="352" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>


Κεφάλαιο… Χριστουγεννιάτικη μουσική.

Κάποιοι την αγαπούν και κάποιοι τη μισούν.

Και εννοείται ότι όλοι έχουμε ακούσει τα ίδια παλιά κλασικά χριστουγεννιάτικα τραγούδια σε επανάληψη. Μια βόλτα σε ένα εμπορικό κέντρο στο peak των εορτών (προ Covid εννοείται), αρκεί για να τα ακούσεις όλα. Και αν έχει τύχει να εργαστείς σε έναν τέτοιο χώρο φτάνει Πάσχα για να τα ξεχάσεις.

Είναι αξιοσημείωτο, όμως, ότι σχεδόν όλοι οι καλλιτέχνες κατά καιρούς έχουν προσπαθήσει να κάνουν μια εκ νέου ερμηνεία σε μερικά από τα πιο αγαπημένα κλασικά χριστουγεννιάτικα τραγούδια και να δώσουν τη δική τους… νότα εν όψει εορτών.

Η λίστα θα μπορούσε να είναι μεγάλη, αλλά εδώ θα βρείτε τα 15 αγαπημένα μας, προκειμένου να σας βοηθήσουμε να ξεκινήσετε αν θέλετε και εσείς την αναζήτηση. Επίσης, για να σας διευκολύνουμε, δημιουργήσαμε μια playlist στο Spotify, ούτως ώστε να τα βρείτε μαζί όλα συγκεντρωμένα.

Πιστεύουμε ότι μερικά από αυτά είναι ακόμη καλύτερα από τα πρωτότυπα, αλλά θα σας αφήσουμε να το κρίνετε εσείς αυτό! Καλές γιορτές!

#### **1\. Dolly Parton – All I Want For Christmas is You**

Σε μια πιο country εκδοχή αυτή η διασκευή στο original κομμάτι της Mariah Carey έχει εννοείται banjo και μια μικρή βοήθεια από τον Jimmy Fallon.

#### **2\. Coldplay – Have Yourself a Merry Little Christmas**

Το κομμάτι αυτό γράφτηκε το 1943 και το πρωτοακούσαμε από την Judy Garland το 1944. Ακολούθησε η εκτέλεση του Frank Sinatra, η οποία ηχογραφήθηκε με τροποποιημένους στίχους.

#### **3\. Sykamore – What Are You Doing New Year’s Eve?**

Ο Frank Loesser έγραψε αυτό το κομμάτι το 1947 και παρόλο που το τραγούδι έχει συμπεριληφθεί σε πολλές χριστουγεννιάτικες συλλογές, αυτό δεν ήταν πρόθεση του συνθέτη.

Η κόρη του Frank Loesser, Susan, στο βιβλίο «A Most Remarkable Fella: Frank Loesser and the Guys and Dolls in His Life» είχε γράψει πως «πάντα τον ενοχλούσε τον πατέρα μου, όταν το τραγούδι έπαιζε κατά τη διάρκεια των γιορτών».

#### **4\. John Legend – What Christmas Means to Me**

Τα soulful φωνητικά δένουν τέλεια με τον κομμάτι του Stevie Wonder και φαίνεται ότι o Legend είχε την έγκριση του Wonder, αφού τον είχε συνοδέψει το 2018 στο κανάλι NBC παρέα με τη φυσαρμόνικά του.

https://www.youtube.com/watch?v=34iEdXL0Z9g

#### **5\. Pink Martini – The Little Drummer Boy**

Το διάσημο χριστουγεννιάτικο τραγούδι γράφτηκε το 1941 από την Katherine Kennicott Davis και αυτή η εκτέλεση των Pink Martini του 2010 είναι από τις αγαπημένες μας.

#### **6\. Bruce Springsteen – Santa Claus Is Comin’ to Town**

Οι J. Fred Coots και Haven Gillespie έγραψαν αυτό το χριστουγεννιάτικο τραγούδι, το οποίο ηχογραφήθηκε αργότερα από τον Harry Reser και την μπάντα του τον Οκτώβριο του 1934. Εμείς το μάθαμε, ωστόσο, και το αγαπήσαμε από τον Bruce.

#### **7\. Gwen** **Stefani** **–** **Last** **Christmas**

Ήταν Δεκέμβρης του 1984 όταν οι Wham! κυκλοφόρησαν στην Epic Records και παγκόσμια στην MCA Records αυτό το τραγούδι. Έχει διασκευαστεί πάρα πολλές φορές, όμως εμείς ψηφίζουμε τη διασκευή της Gwen Stefani, γιατί έχει ένα 60s ύφος, αλλά ταυτόχρονα διατηρεί και την τονική συνοχή που είχε το πρωτότυπο.

#### **8\. Nathaniel Rateliff & The Night Sweats – Santa Baby**

Το 1953 κυκλοφόρησε αυτό το τραγούδι σε εκτέλεση από την Eartha Kitt και η πιο διάσημη διασκευή είναι σαφώς αυτή της Kylie Minogue.

Εμείς, όμως, θα κάνουμε την ανατροπή, με ανδρικά φωνητικά σε μια πιο indie folk εκδοχή του κομματιού.

#### **9\. Sugar & The Hi Lows – Jingle Bells**

Ίσως η πιο cool διασκευή που έχεις ακούσει στο Jingle Bells, το οποίο γράφτηκε από τον James Lord Pierpont και εκδόθηκε με τον τίτλο «The One Horse Open Sleigh» το φθινόπωρο του 1857.

#### **10\. Calexico – Happy Xmas (War Is Over)**

Το 1971 κυκλοφόρησε ως single από τον John Lennon και τη Yoko / Plastic Ono Band μαζί με τη Harlem Community Choir. Το κομμάτι είναι χριστουγεννιάτικο και παράλληλα τραγούδι διαμαρτυρίας, ενώ αποτελεί επίσης το καλύτερο χριστουγεννιάτικο single από κάθε πρώην Beatle. Αυτή η εκτέλεση των Calexico είναι αρκετά πιστή και ζεστή.

#### **11\. Sufjan Stevens – Joy to the World**

Με την υπέροχη φωνή του σε αυτή τη διασκευή, ο Stevens διατηρεί την αίσθηση του ύμνου που οι περισσότεροι γνωρίζουν καλά και δίνει στο τραγούδι μια άλλη ατμόσφαιρα.

#### **12\. Bright** **Eyes** **–** **Blue** **Christmas**

Έγινε διάσημο από τα χείλη του Elvis Presley, ηχογραφήθηκε πρώτη φορά από τον Doye O’Dell το 1948 κι εδώ αναβαθμίζεται κρατώντας το rock’n’roll ύφος από το θλιμμένο του Elvis σε ένα πιο αισιόδοξο.

#### **13\. Death Cab For Cutie – Christmas (Baby please come home)**

Οι Death Cab for Cutie φέρνουν το indie-pop πνεύμα σε αυτό το χριστουγεννιάτικο hit, που τραγουδήθηκε από την Darlene Love και συμπεριλήφθηκε το 1963 στη συλλογή «A Christmas Gift for You from Phil Spector».

#### **14\. Sixpence None The Richer – Carol of the bells**

Κάποια στιγμή είχα διαβάσει ότι αν το «Carol of the bells» δεν είχε γραφτεί ποτέ, τότε σίγουρα θα το είχαν γράψει κάποια στιγμή οι Sixpence None The Richer.  H original εκδοχή ανήκει στον Ουκρανό συνθέτη Mykola Leontovych πίσω στο 1914 και οι στίχοι στον Peter J. Wilhousky.

#### **15\. Kacey** **Musgraves** **–** **Feliz** **Navidad**

Με καταγωγή από το Puerto Rico, αυτό το διάσημο xmas τραγούδι γράφτηκε το 1970 από τον José Feliciano. Έχει διασκευαστεί πάρα πολλές φορές, αλλά εδώ η Musgraves μας αποδεικνύει, εκτός από το ότι έχει εξαιρετική φωνή, ότι δεν υπάρχουν πολλές country φωνές που θα προτιμούσαν να τραγουδήσουν στα ισπανικά.

#### **16\. Matt Nathanson – Dónde Está Santa Claus?**

Ναι, καλά καταλάβατε, το γνωστό σε όλους μας Mamacita είναι ένα Christmas τραγούδι που όλοι έχουμε ακούσει. Γράφτηκε από τους George Scheck, Rod Parker και Al Greiner και το τραγούδησε ο 12χρονος Augie Rios το 1958. Εδώ το ακούμε σε μια νέα, πιο ζεστή εκτέλεση από τον τραγουδοποιό Matt Nathanson.

